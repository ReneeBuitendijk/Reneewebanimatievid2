Minor Visual Interface Design - Web Animatie - Renée Buitendijk - VID2

De opdracht:

De opdracht voor Web Animatie bestaat uit het vertalen van een statisch kunstwerk naar een interactieve, geanimeerde webversie. 
Voor deze opdracht zal gebruik worden gemaakt van technische vaardigheden zoals Html, CSS en Javascript. De creativiteit om interessante
aanpassingen aan het kunstwerk te geven is ook een belangrijk aspect van de opdracht. 
De leerdoelen van Web Animatie zijn om
- transities en animaties te creëeren met CSS om interactiviteit te bewerkstelligen.
- gebruik te maken van pseudo-classen en transformaties in CSS.
- het prototype te kunnen aanpassen door gebruik te maken van in-browser tooling.
- een SVG te kunnen animeren en deze te kunnen schalen. 
- nieuwe CSS technieken te kunnen implementeren.
- de verschillende schermgrootte te begrijpen en daar gebruik van te maken.
- de limieten en mogelijkheden van web techniek te begrijpen. 

Als Cultureel Erfgoed student die deze minor volgt en nog nooit had gecodeerd was deze opdracht een hele uitdaging. Ik was meteen enthousiast over de opdracht aangezien het werken met een kunstwerk wel mijn vak is en ik deze minor volg om nieuwe kennis op te doen. 
Deze opdracht is dus een mooie combinatie tussen het nieuwe en het bekende. Code is een nieuwe taal die ik geleerd heb met veel hulp van 
medestudenten en Youtube tutorials.

Het kunstwerk:
Na het horen van de opdracht wist ik meteen welk werk ik wilde gebruiken. Een groot deel van mijn studie is Kunstgeschiedenis waar Henri
Matisse een belangrijke kunstenaar is in de moderne kunstgeschiedenis. Zijn werk 'La perruche et la sirène' (De parkiet en de Zeemeermin') is één van mijn favoriete kunstwerken. Het kleurgebruik inspireert me en het verhaal waarom Matisse het werk heeft gemaakt vind ik interessant. Matisse was een Franse kunstschilder en vooral bekend als grondlegger van het Fauvisme, een kunststroming waar gebruik wordt gemaakt van felle kleuren en contrasten. Aan het einde van zijn leven creëerde hij vooral werken gemaakt met papierknipsels. Met deze techniek werden er eerst vormen geknipt uit papier, die allemaal in dezelfde kleur geschilderd waren. Vervolgens werden deze vormen op een doek geplakt om een bepaald ensemble te creëeren waarna de vormen in verschillende kleuren werden geschilderd. Matisse maaktte dit werk in 1952, 2 jaar voor zijn overlijden. De aanleiding van dit werk was een langdurige herstel periode na een operatie waardoor Matisse thuis zat. Hij raaktte geinspireerd door de natuur waarin hij toen lange tijd verplicht tijd moest doorbrengen. Hij noemde dit werk een kleine tuin waarin hij kon wandelen. Het werk bestaat uit verschillende vormen: granaatappels, bladeren en een geabstraheerde parkiet en meermin. De kracht van dit werk zit in het terug kerend kleurgebruik, de vormen en de ruimtes tussen de elementen die allemaal bewust op hun plek zijn geplaatst. 
Wat ik zo mooi vind aan dit werk is de persoonlijke interpretatie die mogelijk is. Als ik naar het werk kijk zie ik zeewier en koraal. De parkiet en de zeemeermin herkende ik niet gelijk wat een persoonlijke opvatting van het werk tot stand brengt.  
Ik heb erg genoten van het werken met dit kunstwerk tijdens deze opdracht!

Werkwijze:
Nadat de keuze van dit kunstwerk goed gekeurd was ben ik gelijk aan de slag gegaan met het illustreren van het werk. Door alle verschillende vormen was dit flink wat werk. Ik heb alle vormen zelf ge




